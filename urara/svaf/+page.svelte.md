---
title: มากินผักและผลไม้ตามฤดูกาลกันดีกว่า
created: 2021-12-12
tags: ['ผักและผลไม้ตามฤดูกาล', 'ทุเรียน', 'ผลไม้', 'rayong']
image: '/svaf/tempnail.jpg'
---

เป็นที่รู้กันดีอยู่แวว่าเมืองไทยของเรานั้น จัดเป็นแหล่งกำเนิดทรัพยากรธรรมชาติที่มีความหลากหลาย และยังคงอยู่ในสภาพที่ค่อนข้างสมบูรณ์ สำหรับผักและผลไม้ขอเมืองไทยนั้นก็จัดว่ามีความหลากหลายทั้งชนิดและสายพันธุ์เช่นกัน ทั้งเป็นสายพันธุ์ดั้งเดิมที่มีถิ่นกำเนิดอยู่ในประเทศของเรา และสายพันธุ์ที่นำเข้ามาเพาะขยายพันธุ์ได้ดี

 

 
ดังนั้น ในหนึ่งปีเมืองไทยจึงมีพืชผักผลไม้รับประทานกันได้ทั้งปี และปัจจุบันบางชนิดยังสามารถหารับประทานกันได้ตลอดทั้งปีอีกด้วย โดยเฉพาะผักเกือบทุกชนิดที่เป็นผักเศรษฐกิจ ส่วนผักพื้นบ้านอาจจะต้องไปซื้อตามท้องถิ่นนั้นๆ เพราะเมื่อมีผลผลิตที่น้อย จึงทำให้การกระจายสินค้าในตลาดจะค่อนข้างแคบ สำหรับผลไม้ก็จะมีบางชนิดเช่นกันที่มีให้รับประทานกันได้ตลอดทั้งปี เช่น ส้ม สับปะรด มะละกอ ฯลฯ ส่วนบางชนิดที่มีแม้ปัจจุบันจะมีให้รับประทานกันได้ตลอดทั้งปี แต่ควรเลือกรับประทานกันตามฤดูกาลจะดีกว่า เช่น ทุเรียน เงาะ ลองกอง ลิ้นจี่ ฯลฯ

 

 

ข้อดีของการเลือกรับประทานผักและผลไม้ตามฤดูกาล ก็คือจะช่วยทำให้เราสามารถซื้อผักและผลไม้ได้ในราคาซื้อขายที่ไม่แพงนัก ส่วนสาเหตุที่ทำให้ผักบางครั้งมีราคาแพง ก็มักจะเป็นผักที่ปลูกนอนฤดู หรือต้องขนส่งมาจากที่ห่างไกล ผักเหล่านี้มีโอกาสปนเปื้อนสารพิษสูง ควรหลีกเลี่ยงผักที่มักปลูกโดยใช้สารพิษมากๆ เช่น ผักคะน้า ต้นหอม ผักชี ฯลฯ จำเป็นต้องล้างจนแน่ใจว่าสะอาดเพียงพอก่อนบริโภค สำหรับผักชั้นดีที่ควรเลือกซื้อเป็นอันดับต้นๆ เพราะปลอดจากสารพิษ เช่น ตำลึง ผักบุ้ง ดอกแค โสน กระถิน และผักพื้นบ้านอื่นๆ ที่คุ้นเคยกันดี และที่วิเศษสุดก็คือ ผักที่มาจากริมรั้วและสวนครัวของเราเอง แต่ถึงอย่างไรก็ตามก่อนที่จะนำพืชผลไม้มารับประท ก็ไม่ควรที่จะลืมล้างทำความสะอาดให้ดีเสียก่อน หรือเลือกซื้อจากร้านค้าที่เชื่อถือได้

### ตาราง ผักและผลไม้ที่ให้ผลผลิตในเดือนต่างๆ

| เดือน | ผัก | ผลไม้ |
| :------------- | :------------: | -------------: |
| มกราคม     |   กะหล่ำดอก กะหล่ำปลี กระเจี๊ยบ ขึ้นฉ่าย แครอท คะน้า ช่อมะม่วง ช่อสะเดา ต้นกระเทียม ต้นหอม ตั้งโอ๋ ถั่วลันเตา ถั่วแขก ผักกาดขาว ผักกาดเขียวปลี ผักชี ผักปวยแล้ง ผักกวางตุ้ง ดอกแค บีต มะขามเปียก มะเขือ   |     กล้วยหอม กระจับ ชมพู่ ชมพู่กะเทย แตงโม พุทราม่าเหมี่ยว มะตูม มะขามป้อม ละมุด มะตูม ชมพู่ ลูกตาล ละมุด ฝรั่งอ่อน สับปะรด ส้มจุก ส้มเกลี้ยง ส้มเขียวหวาน (เพชรบูรณ์) อ้อย องุ่น |
| กุมภาพันธ์     |   	ตะลิงปลิง แตงกวา ผักกาดเขียวปลี ผักกาดขาว ผักโขม พริกยักษ์ มะขามเปียก มะเขือเทศ มะดัน  มะม่วงดิบ มะม่วงขบเผาะ   |     กล้วยหอม กล้วมน้ำหว้า ชมพู่ แตงโม มะม่วงดิบ มะขามเทศ มะขามป้อม มะตูม ลูกตาลอ่อน อ้อย สับปะรด องุ่น |
| มีนาคม     |   กวางตุ้ง คะน้า ฟักเขียว ถั่วฝักยาว ใบมะขามอ่อน มันฝรั่ง มะเขือยาว มะม่วงดิบ ยอดกระโดน ยอดจิก หอมหัวใหญ่ ยอดจิก  เห็ดฟาง   |     แตงโม ขนุน กล้วยหอม มะปราง มะม่วง กล้วยน้ำหว้า |
| เมษายน     |   แตงกวา ถั่วฝักยาว มะเขือพวง มันฝรั่ง มะเขือเปราะ แฟง หอมหัวใหญ่ เห็ดฟาง หอมหัวใหญ่   |     มะม่วง ทุเรียน ลูกหว้า มะไฟ แตงโม ลิ้นจี่ ขนุน กล้วยหอม ชมพู่ กระท้อน มังคุด ลิ้นจี่ |
| พฤษภาคม     |   กระท้อนแกง ชะอม ยาว ถั่วพู ถั่วฝักยาว มะเขือ มะเขือเปราะ มะเขือยาวเจ้าพระยา มะเขือสวย มะเขือพวง มะนาว มะละกอดิบ หอมหัวใหญ่   |     เงาะ ลิ้นจี่ ลูกหว้า ขนุน ทุเรียน มะม่วง ระกำ ลองกอง ลางสาด |
| มิถุนายน     |   มะเขือยาว เห็ดตับเต่า เห็ดเผาะ มะเขือพวง ผักบุ้ง ชะอม ใบมะขามอ่อน ชะพลู คะน้า ดอกกุยช่าย   |     มังคุด กระท้อน ระกำ เงาะ ขนุน ทุเรียน มะละกอสุก สับปะรด |
| กรกฎาคม     |   สายบัว ผักบุ้งไทย ยอดตำลึง ข่าอ่อน ผักกะเฉด สะตอ มะนาว ข้าวโพด ดอกขจร ผักแว่น มะขามอ่อน ชะพลู ขิงอ่อน   |     กล้วยหอม กล้วยไข่ กล้วยน้ำว้า กล้วหักมุก ส้มโอ ระกำ กล้วยหอม มะยม สับปะรด ฝรั่ง แตงโมไทย น้อยหน่า อ้อย ส้มเขียวหวาน (เพชรบุรี) |
| สิงหาคม     |   ส้มซ่า มะขามอ่อน สายบัว ชะพลู ขิงอ่อน น้ำเต้า ใบบัวบก ถั่วฝักยาว หัวปลี ผักกะเฉด ข้าวโพด สะตอ   |     กล้วยไข่  กล้วยหอม ฝรั่ง สับปะรด ลางสาด มะยม ส้มโอ มะเฟือง น้อยหน่า ส้มเกลี้ยง ลำไย |
| กันยายน     |   	สมอไทย สายบัว ผักเพกา (ลิ้นฟ้า) บวบ ขิงอ่อน ดอกขี้เหล็ก ข้าวโพด มะดัน ส้มซ่า ดอกโสน ผัก กวางตุ้ง น้ำเต้า ผักกะเฉด   |     ลางสาด กล้วยหอม มะยม ส้มโอ ฝรั่ง มะเฟือง องุ่น กล้วยไข่ กล้วน้ำว้า มะกอกน้ำ สับปะรด |
| ตุลาคม     |   เผือก ผักขาเขียด ใบบัวหลวง สันตะวา กระจับอ่อน ถั่วพู แห้ว ผักบุ้ง ผักกะเฉด บอน มะระ เห็ดตับเต่า คูน พริกหยวก   |     กล้วยน้ำว้า กล้วยหอม มะเฟือง องุ่น ส้มเขียวหวาน ฝรั่ง กล้วยไข่ ลางสาด มะขามป้อม ส้มเกลี้ยง มันแกว ขนุน |
| พฤศจิกายน     |   เผือก ถั่วพู ข่าอ่อน ถั่วลิสง กระชาย มัน มะนาว ขมิ้นขาว มะเขือยาว มะเขือเปราะ กระจับ สายบัว มะเขือเจ้าพระยา   |     กล้วยน้ำว้า กล้วยไข่ ละมุด อ้อย มันแกว มะละกอ องุ่น กล้วยหอม ส้มเขียวหวาน (บางมด) ฝรั่ง แตงโม มะขามป้อม |
| ธันวาคม     |   พริกยักษ์ ผักชี กะหล่ำดอก กระชาย ดอกนางนูน ถั่วลันเตา ผักกาดขาวปลี ถั่วแขก กระเจี๊ยบ มะเขือเจ้าพระยา มะรุม   |     กล้วยน้ำว้า องุ่น พุทรา ฝรั่ง แตงโม สับปะรด อ้อย ชมพู่ มะละกอ กล้วยหอม มะขามป้อม ละมุด ส้มเขียวหวาน |

---

##### Cradit

- Content by [Haijai](https://www.haijai.com/735/)

- Some images used under license from [Shutterstock.com](https://shutterstock.com)